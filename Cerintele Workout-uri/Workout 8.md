# 8. WordPress

1. Accesează WordPress-ul din proiectul tău de pe serverul local (pe Local by Flywheel e instalat implicit sau XAMPP ar trebui să instalezi o instanță de WordPress manual). Asigură-te că site-ul funcționează și te poți autentifica în panoul de administrare.
2. În meniul *Settings → General* personalizează titlul site-ului (cu inițialele tale de exemplu) și tagline-ul acestuia. Setează ora Bucureștiului, limba engleză (important), formatul de dată și timp.
3. Caută tema "[Understrap](https://wordpress.org/themes/understrap/)". În meniul *Appearance → Themes* apasă butonul *Add New*, apoi introduci denumirea temei, o găsești și apeși *Install* iar apoi *Activate*.
4. Creează o pagină pe care să denumești "Home page" și una pentru "Posts page" (adică arhiva de articole).
5. În meniul *Settings → Reading* setează paginile nou create pentru *Homepage* și *Post page*. Bifează "Descurajarea motoarelor de căutare" petru perioada de dezvotare a site-ului. 
6. Creează paginile *Contact* și *Despre Noi*. Populează-le momentan doar cu text simplu (fără stilizări extra).
7. În meniul *Appearance → Menus* creează, dacă încă nu există, un meniu și bifează-i *Display location: Primary Menu*. Adaugă în meniu toate 4 pagini mai sus menționate. 
8. În meniul *Appearance → Customize* personalizează aspectul site-ului. Din secțiunea *Theme Layout Settings* alege versinea *Bootstrap 5* iar jos adaugă un text de copyright în secțiunea *Footer Site Info*.
Celelalte personalizări sunt la alegerea ta. Poți personaliza și alte secțiuni, la nevoie.
*Notă: Secțiunile care îți apar în pagina de personalizare și setări țin strict de această temă. La activarea altei teme vor fi disponibile alte setări (mai multe sau mai puține).* 
9. Poți să creezi și câteva articole de blog, adăugându-le, la alegerea ta, orice titlu, conținut și Featured Image (imagine reprezentativă).